# Door een gekleurde bril

>ik geloof in de toekomstige oplossing van deze beide uiterlijk zo tegenstrijdig schijnende toestanden - droom en werkelijkheid - in een soort van absolute werkelijkheid: een surrealiteit. ->André Breton

Wat is de werkelijkheid? Een belangrijke vraag voor surrealisten, en waarschijnlijk voor iedereen. Het surrealisme is een kunststroming die nogal voor veel oproer heeft gezorgd. Surrealisten nemen niet genoegen met de logisch werkelijkheid en gaan op zoek naar een vertaling van de werkelijkheid, namelijk in de in de onontgonnen gebieden van de menselijke geest. Droom en het onderbewuste worden net zo belangrijk als de fysieke werkelijkheid.

Veel surrealistische kunstwerken zien er dan ook een beetje raar uit. Vaak weet je niet waar je naar kijkt of wil je het eigenlijk niet weten. Surrealistische kunstwerken stockeren hun bekijkers door het onverwachte of onlogische te laten zien. Maar waren surrealistische kunstenaars wel echt zo onlogisch en onverwacht?

Mijn programma is een kleine analyse van drie hele verschillende maar beroemde surrealisten in de vorige eeuw, Salvador Dali, Paul Klee en Frieda Kahlo. Hun kleurgebruik wordt ontleed in de drie basiskleuren: Rood, groen en blauw. Is er veel verandering geweest in het kleurgebruik van deze schilders door de jaren heen? Of zijn ze eigenlijk zo standaard en daardoor voorspelbaar gebleven? En zijn deze veranderingen misschien logischerwijze te verklaren door gebeurtenissen in hun leven? Ook is er gekeken naar de helderheid van het schilderij. Zijn deze surrealistische kunstenaars vrolijk op momenten dat ze lichte schilderijen maken en verdrietig op momenten dat hun schilderijen heel donker zijn.

Ik heb geprobeerd met een logisch werkend programma hele onlogische en verassende kunst te interpreteren Laat je verassen…
